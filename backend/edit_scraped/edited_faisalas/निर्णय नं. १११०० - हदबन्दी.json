{
    "Title": "निर्णय नं. १११०० - हदबन्दी",
    "Edition Info": "भाग: ६५ | साल: २०८० | महिना: असोज | अंक: ६",
    "Post Meta": "फैसला मिति :२०७८/०१/१२ \t ५००",
    "uniqueId": "नि. नं. १११००",
    "faisala_miti": "२०७८/०१/१२",
    "judges": [
        "न्यायाधीश श्री सपना प्रधान मल्ल"
    ],
    "pakshya": "काठमाडौं जिल्ला, भिमढुङ्गा गा.वि.स. वडा नं. ६ बस्ने भिमसेन पोखरेल",
    "bipakshya": "काठमाडौं जिल्ला, भिमढुङ्गा गा.वि.स. वडा नं. ६ बस्ने सावित्री धिताल\nमोहीको हकको विषय जुन व्यक्तिले मोहीको रूपमा जग्गा कमाएको छ, उही व्यक्तिको जीवनकालमा गणना गरिनु उचित र मनासिब हुने । मोहीको रूपमा जोतकमोद गरी कमाएको जग्गा नरमकरम मिलाई जग्गाधनीसँग नियम कानूनबमोजिम बाँडफाँट गरी आफ्नो नाममा मोही नामसारी गरी लिएपछि वास्तविक मोहीको मृत्युपश्चात् उक्त जग्गा निजका अर्को पुस्ताका हकदार अंशियारहरूमा नामसारी भइसकेपछि सोही विषयलाई उठाई विवाद अदालतमा ल्याउनु न्यायपूर्ण नहुने । मोहीको हैसियतले कमाई प्राप्त गरेको जग्गा मोहीको मृत्युपश्चात् निजको हकवालामा अंशबापत गइसकेपछि उक्त जग्गाको र जग्गावालाको हैसियत परिवर्तन भएको मान्नुपर्ने । मोही पनि निश्चित समयमा जग्गावाला हुन सक्ने । मोहीको हैसियतले राख्न पाउने जग्गाको हद र जग्गाधनीले राख्न पाउने हदको सीमा कानूनले तोकेबमोजिम हुने ।",
    "pakshya_adhibakta": "विद्वान् वरिष्ठ अधिवक्ता श्री श्यामप्रसाद खरेल र विद्वान् अधिवक्ता श्री बच्चु सिंह खड्का",
    "bipakshya_adhibakta": "विद्वान् अधिवक्ता श्री लक्ष्मणप्रसाद आचार्य",
    "abalambit_najir_explicit": "NA",
    "sambaddha_kanoon_explicit": "भूमिसम्बन्धी ऐन, २०२१",
    "ullikhit_najir_implicit": [],
    "ullikhit_kanoon_implicit": [
        "तथा पुनरावेदन अदालत नियमावली, २०४८ को नियम ४७",
        "सोही ऐनको दफा ८",
        "१४ को जग्गालाई समेत भूमिसम्बन्धी ऐन, २०२१ को दफा ८(२)",
        "अ.बं. २०२ नं.",
        "नरहने भन्ने सन्दर्भमा विचार गर्दा भूमिसम्बन्धी ऐन, २०२१ को दफा २(ग)",
        "अ.बं.८५ नं.",
        "सुरू भूमिसुधार कार्यालय काठमाडौंको फैसला भूमिसम्बन्धी ऐन, २०२१ को दफा ८ र ९",
        "को फैसलाउपर वादीको तर्फबाट न्याय प्रशासन ऐन, २०७३ को दफा १२",
        "भूमिसम्बन्धी ऐन, २०२१ को दफा ८(१)",
        "अ.बं. १८४",
        "गरेको पुनरावेदन अदालत पाटनको फैसला भूमिसम्बन्धी ऐन, २०२१ को दफा ८",
        "तत्कालीन पुनरावेदन अदालत पाटनको फैसलामा भूमिसम्बन्धी ऐन, २०२१ को दफा ८",
        "तथा भूमिसम्बन्धी नियमावलीको नियम १४",
        "भूमिसम्बन्धी ऐन, २०२१ को दफा ८",
        "मोहियानी जग्गा रहे भएको हुनाले भूमिसम्बन्धी ऐन, २०२१ को दफा ८ र ११",
        "मोहियानी जग्गा रहे भएको हुँदा भूमिसम्बन्धी ऐन, २०२१ को दफा ८ र ११",
        "पोखरेल भएको मोही नामसारी मुद्दामा भूमिसम्बन्धी ऐन, २०२१ को दफा २६(१)",
        "अ.बं. १८५",
        "५४ को प्रतिबन्धात्मक वाक्यांश तथा भूमिसम्बन्धी ऐन, २०२१ को दफा ८(२)",
        "मोही हक कायम गराई लिन भूमिसम्बन्धी ऐन, २०२१ को दफा २(ग)",
        "धिताल र पति रामजीप्रसाद धिताल भूमिसम्बन्धी ऐन, २०२१ को दफा २(ग)",
        "विपक्षीका पति नाबालक भएको हुनाले सोही ऐनको दफा २(ग)",
        "बढी जग्गा छ भनी मानेपछि निजलाई ऐ.ऐनको दफा ११",
        "न्याय इन्साफ गर्नको लागि न्याय प्रशासन ऐन, २०७३ को दफा १२",
        "र मोहीको हैसियतले राखेको जग्गा भूमिसम्बन्धी ऐन, २०२१ को दफा ८(२)",
        "० जग्गा भूमिसम्बन्धी ऐन, २०२१ को दफा ८ र १५",
        "० जग्गा भूमिसम्बन्धी ऐन, २०२१ को दफा ८ र १२",
        "विद्वान् अधिवक्ता श्री लक्ष्मणप्रसाद आचार्यले भूमिसम्बन्धी ऐन, २०२१ को दफा ८(१)",
        "प्रमाण ऐन, २०३१ को दफा ३ र २७",
        "० हुन आई भूमिसम्बन्धी ऐन, २०२१ को दफा ८",
        "५४ को प्रतिबन्धात्मक वाक्यांश एवं भूमिसम्बन्धी ऐन, २०२१ को दफा ८(१)",
        "१८५ र १९२ एवम् प्रमाण ऐन, २०३१ को दफा ३",
        "कानूनी त्रुटि देखिन आएकोले न्याय प्रशासन ऐन, २०७३ को दफा १२(१) को खण्ड (क)"
    ],
    "Faisala_Detail_raw_text": "सर्वोच्च अदालत, संयुक्त इजलास\nस.प्रधान न्यायाधीश श्री चोलेन्द्र शम्शेर ज.ब.रा.\nमाननीय न्यायाधीश श्री सपना प्रधान मल्ल\nफैसला मिति : २०७८।१।१२\n०७४-CI-०५७२\n\nमुद्दा:- हदबन्दी\n\nपुनरावेदक/वादी : काठमाडौं जिल्ला, भिमढुङ्गा गा.वि.स. वडा नं. ६ बस्ने भिमसेन पोखरेल\nविरूद्ध\nप्रत्यर्थी/प्रतिवादी : काठमाडौं जिल्ला, भिमढुङ्गा गा.वि.स. वडा नं. ६ बस्ने सावित्री धिताल\nमोहीको हकको विषय जुन व्यक्तिले मोहीको रूपमा जग्गा कमाएको छ, उही व्यक्तिको जीवनकालमा गणना गरिनु उचित र मनासिब हुने । मोहीको रूपमा जोतकमोद गरी कमाएको जग्गा नरमकरम मिलाई जग्गाधनीसँग नियम कानूनबमोजिम बाँडफाँट गरी आफ्नो नाममा मोही नामसारी गरी लिएपछि वास्तविक मोहीको मृत्युपश्चात् उक्त जग्गा निजका अर्को पुस्ताका हकदार अंशियारहरूमा नामसारी भइसकेपछि सोही विषयलाई उठाई विवाद अदालतमा ल्याउनु न्यायपूर्ण नहुने । मोहीको हैसियतले कमाई प्राप्त गरेको जग्गा मोहीको मृत्युपश्चात् निजको हकवालामा अंशबापत गइसकेपछि उक्त जग्गाको र जग्गावालाको हैसियत परिवर्तन भएको मान्नुपर्ने । मोही पनि निश्चित समयमा जग्गावाला हुन सक्ने । मोहीको हैसियतले राख्न पाउने जग्गाको हद र जग्गाधनीले राख्न पाउने हदको सीमा कानूनले तोकेबमोजिम हुने ।\n(प्रकरण नं. ६)\n\nपुनरावेदक/वादीका तर्फबाट : विद्वान् वरिष्ठ अधिवक्ता श्री श्यामप्रसाद खरेल र विद्वान् अधिवक्ता श्री बच्चु सिंह खड्का\nप्रत्यर्थी/प्रतिवादीका तर्फबाट : विद्वान् अधिवक्ता श्री लक्ष्मणप्रसाद आचार्य\nअवलम्बित नजिर :\nसम्बद्ध कानून :\nभूमिसम्बन्धी ऐन, २०२१\nसुरू तहमा फैसला गर्ने:\nश्री सुशील वैद्य\nभूमिसुधार कार्यालय काठमाडौं\nपुनरावेदन तहमा फैसला गर्नेः\nमा. न्या. श्री मोहनबहादुर कार्की\nमा. न्या. श्री बालकृष्ण उप्रेती\nपुनरावेदन अदालत पाटन\n\nफैसला\nन्या.सपना प्रधान मल्ल : पुनरावेदन अदालत पाटनको मिति २०७२।११।१७ को फैसलाउपर वादीको तर्फबाट न्याय प्रशासन ऐन, २०७३ को दफा १२ (१)(क) र (ख) बमोजिम दोहोर्‍याइपाउँको निवेदन परी निस्सासमेत प्राप्त भएको र नियमानुसार पेस हुन आएको प्रस्तुत मुद्दाको संक्षिप्त तथ्य एवं ठहर यसप्रकार छः\nतथ्य-खण्ड\nविपक्षी/वादी सावित्री धिताल र म प्रतिवादी भिमसेन पोखरेल भएको मोही नामसारी मुद्दामा भूमिसम्बन्धी ऐन, २०२१ को दफा २६(१) बमोजिम सावित्री धितालका नाउँमा नामसारी हुने ठहर्‍याई भूमिसुधार कार्यालयबाट मिति २०६४।११।२० मा भएको फैसलामा पुनरावेदन अदालत पाटनबाट सदर ठहरी मिति २०६५।०३।१२ मा अन्तिम भएको अवस्था छ । सो मोही नामसारी मुद्दामा हदबन्दीसम्बन्धी प्रश्नमा हदबन्दीमा देखिने स्पष्ट प्रमाण पेस हुन नआएको र हदबन्दी देखिन आएपछि जुनसुकै अवस्थामा कारबाही हुने भनी फैसलामा उल्लेख भएको थियो । वेदकुमारी धितालको छोरा एवं विपक्षी सावित्री धितालको पति रामजीप्रसाद धितालको जन्म २०११ सालमा भएको भन्ने तथ्य निजको नागरिकता प्रमाणबाट प्रमाणित हुन्छ । निज आमा, छोराबाहेक अन्य अंशियारहरू कोही नभएको भन्ने कुरामा विवाद छैन । भूमिसम्बन्धी ऐन, २०२१ लागु हुँदा निज विपक्षीका पति नाबालक भएको हुनाले सोही ऐनको दफा २(ग) मा भएको व्यवस्थाअनुसार निजकी आमा वेदकुमारी एकै परिवार हो भन्ने प्रस्ट हुन्छ । सोही ऐनको दफा ८ मा  गरिएको व्यवस्थाअनुरूप १० रोपनी क्षेत्रफलभन्दा बढी जग्गा कुनै व्यक्ति वा निजको परिवारले मोही हक कमाउन पाउँदैन भन्ने प्रस्ट छ । विपक्षीका सासू वेदकुमारी ललितपुर जिल्ला भिमढुङ्गा गा.वि.स. वडा नं. ६क कि.नं. १५ को १०-०-०-० क्षेत्रफल, ऐ.ऐ. कि.नं. १४ को ०-९-०-० क्षेत्रफल जग्गाको मोही भएको र विपक्षीको पति रामजीप्रसाद धिताल ऐ.ऐ. कि.नं. ३०, ३१ र ३२ को क्रमश: २-४-०-०, २-०-०-० र १-४-०-० क्षेत्रफल जग्गा र डाँडापौवा गा.वि.स. वडा नं. १क को कि.नं. १ को १-०-२-० र ऐ.गा.वि.स. वडा नं.१ख को कि.नं. ५१ को १-१४-२-० को मोही लगतबाट प्रस्ट हुन्छ । विपक्षीका सासू र पतिका नाममा अधिकतम हद १० रोपनीभन्दा बढी मोहियानी जग्गा रहे भएको हुनाले भूमिसम्बन्धी ऐन, २०२१ को दफा ८ र ११ अनुसार हदभन्दा बढी ९-०-०-० जग्गा जफत गरी बिक्री वितरण गरिपाउँ भन्ने बेहोराको पुनरावेदक भिमसेन पोखरेलको जाहेरी निवेदनको माग दाबी ।\nमेरो पति रामजीप्रसाद उपाध्याय धितालको जन्म २००१ सालमा भएको हो । २०११ सालमा\nहोइन । निजको नागरिकता प्रमाण पत्र मिति २०३७।०८।०३ मा लिँदा ३६ वर्ष उल्लेख हुनुपर्नेमा भुलबाट २६ वर्ष उल्लेख हुन गएको कारण त्यसको फाइदा विपक्षीले उठाउन खोजेका हुन् । निजको जन्म २००१ साल भएको कुरा निजले प्रौढ शिक्षा अध्ययन गरी मिति २०२३।०२।२६ मा प्राप्त भएको प्रमाणपत्रबाट स्पष्ट हुन्छ । २०२३ सालमा प्रौढ भइसकेको मानिसको जन्म २०११ सालमा भएको भन्नु आफैँमा सत्य होइन । २०२२ सालको नापीमा निज रामजीप्रसाद धिताल साबालक भइसकेको पुष्टि हुन्छ । रामजीप्रसाद धितालले मिति २०२६।१०।०२ मा दाता मोहन बिक्रम साहसँग पारित गरी जग्गा खरिद गरेको र.नं. ४३६१ को लिखतमा समेत आफ्नो उमेर ३७ वर्ष लेखाउनुभएको र मृत्यु दर्ताको प्रमाण पत्रमा २०५७।०८।१७ मा मृत्यु हुँदा ५७ वर्ष भनी वर्ष उल्लेख भएकोले रामजीप्रसाद धितालको जन्म २००१ साल भएको पुष्टि हुन्छ । रामजीप्रसाद धितालको जन्म २००१ साल माघ १५ गते भएको र नापीमा २२ वर्ष भएको हुँदा सो नापीमा आफूले कमाएको जग्गा नापी गराई मोही हक कायम गराई लिन भूमिसम्बन्धी ऐन, २०२१ को दफा २(ग) को उपदफा १ र २ बमोजिम १६ वर्ष पुगेको छोरा एकापरिवारभित्र नपर्ने कानूनी व्यवस्था भइरहेकोलाई अनदेखा गरी ममाथि व्यक्तिगत रिसइवी गरी मलाई सरकार वादी मुद्दा लगाएर म मोही विपक्षी उजुरकर्ता जग्गाधनी भएको भिमढुङ्गा गा.वि.स. वडा नं. ७ क कि.नं. १६३ को जग्गा एकलौटी खाने कुनियत लिई गराएको उजुर झुठ्ठा हो ।\nमेरी सासू देवकुमारी धिताल र पति रामजीप्रसाद धिताल भूमिसम्बन्धी ऐन, २०२१ को दफा २(ग) को उपदफा १ र २ को परिभाषाबमोजिम अलग अलग मोही भएको प्रमाणित गर्दछ । १६ वर्ष उमेर पुगेको छोरा एकापरिवारभित्र पर्दैन भन्ने ऐनमा उल्लेख भएको छ । निज सासू वेदकुमारी जोताहा भएको जग्गा पछि सासूका छोरा पति रामजीप्रसाद धितालले जग्गाधनी हक खरिद गरेको र मेरो सासू वेदकुमारी जोताहा भएकोमा सासूको मृत्युपछि जोताहा हक अपुताली पर्न आएको भिमढुङ्गा वडा नं. ६क कि.नं. १४ को ०-९-०-० मैले जोतकमोत गर्न नसकेको भनी जग्गाधनीलाई नै मोही हक छाडिदिएको हो । कि.नं. १५ मैले बिक्री गरिसकेको र कि.नं. १४ हक छाडिसकेको हुँदा मेरो नाममा नभएको, पति रामजीप्रसाद जोताहा भएको काठमाडौं भिमढुङ्गा वडा नं. ६ग कि.नं. ३०, ३१ र ३२ मध्ये मेरो नाममा जोत नामसारी भई म मोही र जग्गाधनीहरूबिच बाँडफाँट लगत कट्टा भई कि.नं ३० को पूरै र कि.नं. ३१ को ०-१०-०-० जग्गाधनीबाट मोही भाग पाई हाल उक्त कित्ता जग्गाको क्षेत्रफल २-१४-०-० को जग्गाको जग्गाधनी कायम छ । काठमाडौं जिल्ला डाँडापौवा वडा नं. १ क कि.नं. १ को १-०-२-० पतिले नै खरिद गरी लिएको हो । मेरो नाममा कि.नं. ३१३ को ०-७-३-० ऐ.ऐ. २ख कि.नं. ५१ को १-१४-२-० दर्ता बाँकी भई पतिको जोत कायम रहेको । हाल मेरो नाममा दर्ता कायम रहेको जग्गाहरू भिमढुङ्गा गा.वि.स. वडा नं. ६ग कि.नं. ३० को २-४-०-०, कि.नं. २३७ को ०-१०-०-०, डाँडापौवा गा.वि.स. वडा नं. १क कि.नं. ३१३ को ०-७-३-० समेत गरी क्षेत्रफल ३-५-३-० र मेरो नाममा जोत कायम रहेको विपक्षी उजुरकर्ता जग्गाधनी भएको काठमाडौं जिल्ला भिमढुङ्गा गा.वि.स. वडा नं. ७क कि.नं. १६३ को क्षेत्रफल २-५-०-० र पति रामजी धिताल जोताहा भएको दर्ता बाँकी रामकोट गा.वि.स. वडा नं. २ख कि.नं. ५१ को १-१४-२-० समेत गरी जम्मा ७-९-१-० मात्र हुँदा हदबन्दीभित्र पर्दैन । प्रस्तुत विवादमा दफा ८ आकर्षित हुन सक्दैन । प्रस्तुत विवादका जग्गाहरूमध्ये यी विपक्षीले भूमिसुधार कार्यालय काठमाडौंमा मउपर मिति २०६४।४।२८ मा यसै विषयमा अर्थात् हदबन्दी लाग्ने जग्गा हो नामसारी हुन सक्दैन लगत कट्टा हुनुपर्छ भनी गरेको दाबीमा भूमिसुधार कार्यालयबाट प्रमाण बुझी उल्लिखित जग्गाहरूमा हदबन्दी नलाग्ने र नामसारी हुने ठहरी मिति २०६४।११।२० मा फैसला भएको र सो फैसलाउपर विपक्षीले पुनरावेदन अदालत पाटनमा पुनरावेदन गरेकोमा पुनरावेदन अदालत पाटनबाट मिति २०६५।०३।१२ मा भूमिसुधार कार्यालयको फैसला सदर कायम भई विपक्षीले पुन: सर्वोच्च अदालतमा दोहोर्‍याइपाउँ भनी निवेदन गरेका रहेछन् । सर्वोच्च अदालतबाट मिति २०६६।०४।१६ मा निस्सा नपाउने भई भूमिसुधार कार्यालयको फैसला अन्तिम भइरहेको विषयमा पुनः सोही विषयमा त्यही कार्यालयमा त्यही पक्ष र म सावित्री धितालउपर भएको हदबन्दी दाबी मुलुकी ऐन अ.बं.८५ नं.समेतको आधारमा स्वत: खारेज भागी छ भन्ने बेहोराको प्रतिवादी सावित्री धितालको लिखित प्रतिवाद ।\nमिसिल संलग्न रहेको प्रमाण र कार्यालयमा रहेको अनुसूची तथा जोताहा अस्थाई निस्सा र फिल्डबुकसमेत हेर्दा भिमढुङ्गा गा.वि.स. वडा नं. ६ग कि.नं. ३० को २-४-०-०, कि.नं. ३१ को २-०-०-०, कि.नं. ३२ को १-४-०-०, ऐ. ऐ. १ख को कि.नं. ५१ को १-१४-२-०, ऐ.ऐ. ७क को कि.नं. १६३ क्षेत्रफल २-५-०-० जग्गामा मोहीको हैसियतले हदभन्दा बढी ०-१२-० जग्गा कमाएको देखिँदा कुन जग्गा छाड्ने रोज्ने विषयमा आदेश हुनुअगावै विपक्षी स्वयं कार्यालयमा आई डाँडापौवा गा.वि.स. वडा नं. १ख कि.नं. ५१ को १-१४-२-० मध्येबाट पति रामजीप्रसादले जोत कमाएको दर्ता बाँकी जग्गाबाट ०-१२-० जग्गा नेपाल सरकारले प्राप्त गरे हुन्छ भनी निवेदन दिई मन्जुरी सनाखत गरेको मिसिल संलग्न प्रमाणबाट देखिँदा हदभन्दा बढी भएको ०-१२-० जग्गा भूमिसम्बन्धी ऐन, २०२१ को दफा ८ र १५ तथा भूमिसम्बन्धी नियमावलीको नियम १४ बमोजिम कि.नं. १५ बाट प्राप्त हुने ठहर्छ भन्नेसमेत बेहोराको मिति २०६९।११।११ गते भूमिसुधार कार्यालय काठमाडौंबाट भएको निर्णय ।\nभूमिसुधार कार्यालयले विपक्षीको नाउँमा भएको जग्गामध्ये डाँडापौवा गा.वि.स. वडा नं. १(ख) कि.नं. ५१ को १-१४-२-० को उत्तरतर्फबाट नेपाल सरकारले ०-१२-०-० जग्गा प्राप्त गर्ने निर्णय गरेबाट सोही निर्णयको आधारमा विपक्षीले दफा ८(२) ले तोकेको हदबन्दीभन्दा बढी जग्गा छ भनी मानेपछि निजलाई ऐ.ऐनको दफा ११ बमोजिम जरिवाना गर्नुपर्नेमा सो नगरेको फैसला त्रुटिपूर्ण छ । भूमिसुधार कार्यालयको मिति २०६९।११।११ को निर्णय अ.बं. १८४(क), १८५ र १९२ एवम् प्रमाण ऐन, २०३१ को दफा ३ तथा ऐ. को दफा ५४ को प्रतिबन्धात्मक वाक्यांश तथा भूमिसम्बन्धी ऐन, २०२१ को दफा ८(२) र दफा ११ समेतको प्रतिकूल हुने गरी गरेको भूमिसुधार कार्यालय काठमाडौंको निर्णय गैरकानूनी र त्रुटिपूर्ण भएकोले अ.बं. २०२ नं.बमोजिम विपक्षीलाई झिकाई मिति २०६९।११।११ को निर्णयमध्ये कि.नं. १५ को ०-१२-०-० जग्गा नेपाल सरकारले प्राप्त गर्ने निर्णय यथावत् गरी विपक्षीका पतिका नाउँमा तत्कालीन कायम रहेको जग्गाहरूको क्षेत्रफल गणना गरी दफा ८(२) को हदभन्दा माथिको अन्य कित्ता जग्गा विपक्षीका पतिका नाउँमा दफा ८(२) बमोजिम हदबन्दी बाहिरको कायम गरी बिक्री वितरण गरिपाउन सादर अनुरोध छ भन्नेसमेत बेहोराको वादी भिमसेन पोखरेलले पुनरावेदन अदालत पाटनमा दायर गरेको पुनरावेदनपत्र ।\nयसमा प्रतिवादीका सासू वेदकुमारी धितालको नाममा भिमढुङ्गा गा.वि.स. को कि.नं. १५ को क्षेत्रफल १०-०-० तथा कि.नं. १४ को ०-९-० जग्गा मोही कायम भएको देखिएको तथा मिति २०६३।०९।०६ मा प्रतिवादी सावित्री धितालले मोही नामसारीको लागि निवेदन दिएपश्चात् यिनै पुनरावेदकले हदबन्दीको जिकिर लिई प्रतिवाद गरेको अवस्थामा उल्लिखित कित्ताको मोही लगत कट्टा भएको भन्ने आधारबाट वादी दाबी पुग्न नसक्ने ठहराएको सुरू भूमिसुधार कार्यालय काठमाडौंको फैसला भूमिसम्बन्धी ऐन, २०२१ को दफा ८ र ९ समेतको कानूनी व्यवस्थाको रोहमा फरक पर्न सक्ने देखिँदा छलफलका लागि मुलुकी अ.बं. २०२ नं. तथा पुनरावेदन अदालत नियमावली, २०४८ को नियम ४७ बमोजिम प्रत्यर्थी झिकाई आएपछि वा अवधि व्यतीत भएपछि नियमानुसार गरी पेस गर्नु भन्ने पुनरावेदन अदालत पाटनबाट मिति २०७२।०९।०६ मा भएको प्रत्यर्थी झिकाउने आदेश ।\nमैले मोहीको हैसियतले कमाएको थिएन र छैन पनि । मेरो स्व.पति रामजीप्रसाद धिताल जोताहा मोही भएको जग्गा मेरो नाममा मोही नामसारी नहुँदै भूमिसुधार कार्यालयबाट भएको छानबिनको आधारमा काठमाडौं जिल्ला डाँडापौवा गा.वि.स. वडा नं. १(क) कि.नं. ५१ को क्षेत्रफल १-१४-२-० दर्ता बाँकी जग्गा पति रामजीप्रसाद मोही र गोविन्दप्रसाद पोखरेल जग्गाधनी भएको जग्गामध्येबाट हदभन्दा बढी भएको जग्गा नेपाल सरकारको नाममा स्वेच्छाले मन्जुरी गरी छोडिसकेको अवस्थामा पुन: मउपर पुनरावेदन लाग्नुपर्ने होइन । प्रस्तुत पुनरावेदन खारेज गरिपाउँ भन्नेसमेत बेहोराको प्रतिवादी सावित्री धितालको पुनरावेदन अदालत पाटनमा परेको लिखित प्रतिवाद ।\nभूमिसम्बन्धी ऐन, २०२१ को दफा ८ मा कुनै व्यक्ति वा निजको परिवारले मोहीको हैसियतले काठमाडौं उपत्यकामा १० रोपनी जग्गा कमाउने व्यवस्था रहेको पाइन्छ । यी प्रतिवादीकी सासू वेदकुमारीले कि.नं. १५ को १०-०-०-० र कि.नं.१४ को ०-९-०-० गरी जम्मा १०-९-०-० मोहीको हैसियतले कमाएको देखिन्छ । यी दुई कित्ता जग्गामध्ये कि.नं. १४ को ०-९-०-० जग्गा मिति २०६६।०८।०५ मा मोहीको लगत कट्टा भएको देखिँदा उक्त कि.नं.१४ को जग्गा हदबन्दीमा गणना गर्नुपर्ने अवस्था देखिएन । त्यस्तै यी प्रतिवादीका पति रामजीप्रसादले कि.नं. ३० को २-४-०-० कि.नं.३१ को २-०-०-० , कि.नं. ३२ को १-४-०-० कि.नं. ५१ को १-१४-२-० र कि.नं. १६३ को २-५-०-० गरी जम्मा १०-१२-०-० जग्गा मोहीको हैसियतले कमाई आएकोमा कि.नं. ५१ को १-१४-२-० जग्गामध्ये हदभन्दा बढी ०-१२-०-० जग्गा नेपाल सरकारले प्राप्त गरे हुन्छ भनी पर्न आएको निवेदनअनुसार निजले मन्जुरी र सनाखतसमेत गरेको देखिन्छ । त्यस्तै कि.नं. १६३ को २-५-०-० जग्गा हदभन्दा बढी भएकाले मोही लगत कट्टा गरिपाउँ भनी यिनै पुनरावेदक वादीले दिएको निवेदनमा वादी दाबीबमोजिम हकबन्दी नलाग्ने र नामसारी हुने गरी मिति २०६४।११।२० मा फैसला भएकोमा सो फैसलाउपर पुनरावेदन परी भूमिसुधार कार्यालयको फैसला सदर हुने गरी यस अदालतबाट मिति २०६५।०३।१२ मा फैसला भई अन्तिम भई बसेको पाइन्छ । अत: माथि विवेचित आधारहरूबाट कि.नं. ५१ को १-१४-२-० जग्गामध्ये हदभन्दा बढी भएको ०-१२-० जग्गा भूमिसम्बन्धी ऐन, २०२१ को दफा ८ र १२ तथा भूमिसम्बन्धी नियमहरू, २०२१ को नियम १४ बमोजिम प्राप्त हुने ठहर गरी सुरू भूमिसुधार कार्यालय काठमाडौंबाट मिति २०६९।११।११ मा भएको फैसला मिलेको देखिँदा सदर हुने ठहर्छ भन्ने बेहोराको पुनरावेदन अदालत पाटनको मिति २०७२।११।१७ को फैसला ।\nविपक्षी सावित्री धितालका पति रामजीप्रसाद धितालले जग्गाधनी र मोहीको हैसियतले राखेको जग्गा भूमिसम्बन्धी ऐन, २०२१ को दफा ८(२) तथा ऐ. को दफा ८(१) (ख) ले निर्धारित गरेको हदभन्दा बढी\nछ । निजहरूले मोहियानीमा कमाएको जग्गा १० रोपनी १२ आना जग्गा मात्र भनी जग्गाधनीको स्वामित्व रहेको कि.नं. १५ को १०-०-०-० जग्गा तथा निजको आमा वेदकुमारीले मोहियानी कमाएको कि.नं. १४ को जग्गालाई समेत भूमिसम्बन्धी ऐन, २०२१ को दफा ८(२) अनुसार हदबन्दीमा गणना नगरी केवल का.जि. डाँडापौवा गा.वि.स. वडा नं. १(ख) कि.नं. ५१ को क्षेत्रफल १-१४-२-० मध्ये ०-१२-०-० क्षेत्रफल मात्र हदबन्दीभन्दा बढी भएको भन्ने बेहोराको भूमिसुधार कार्यालयको निर्णय सदर गर्ने गरेको पुनरावेदन अदालत पाटनको फैसला भूमिसम्बन्धी ऐन, २०२१ को दफा ८ को उपदफा (२) को व्याख्याको गम्भीर त्रुटि भएको छ । यसैगरी विपक्षीका पति रामजीप्रसाद धितालले मिति २०३७।०८।०३ मा तत्कालीन जिल्ला प्रशासन कार्यालय काठमाडौंबाट प्राप्त गरेको ना.प्र.नं. ३३०९ नं. को नागरिकतामा निजको उमेर २६ वर्ष उल्लेख छ । यस हिसाबबाट निजको जन्म २०११ साल हुन आउँछ भने भूमिसम्बन्धी ऐन लागु भएको २०२१ सालमा तथा निज रामजीप्रसाद धिताललाई मोहियानी मानी लेखाई देखाई गरेको का.जि. भिमढुङ्गा गा.वि.स. वडा नं. ६(ग) को कि.नं. ३०, ३१ र ३२ को, ऐ. वडा नं ७(क) कि.नं. १६३ तथा ऐ. का.जि. डाँडापौवा (रामकोट) वडा नं. १(क) कि.नं.१, वडा नं. १(ख) कि.नं. ५१ को जग्गा कुल क्षेत्रफल १०-१२-०-० मोही रामजीप्रसाद धितालको नाममा मोही रहेको र त्यसै गरी विपक्षी सावित्री धितालका सासू वेदकुमारी धितालको नामामा भिमढुङ्गा गा.वि.स. वडा नं. ६(क) को कि.नं. १५ को क्षेत्रफल १०-०-०-० र ऐ. को कि.नं. १४ को क्षे.फ. ०-९-०-० समेतका जग्गा रहेको देखिन्छ । यसरी भूमिसम्बन्धी ऐन, २०२१ लागु हुँदा विपक्षीका पति रामजीप्रसाद धिताल १०, ११ वर्षको उमेर मात्र भएको कुरा निजले प्राप्त गरेको नागरिकताबाट प्रमाणित भइरहेको देखिन्छ । हदबन्दी ठहर गर्दा जति क्षेत्रफलको जग्गा हदबन्दीमाथि ठहर गर्नुपर्ने हो सो नगरी भूमि सुधार कार्यालयबाट भएको निर्णय सदर गरेको तत्कालीन पुनरावेदन अदालत पाटनको फैसलामा अ.बं. १८४(क), अ.बं. १८५, प्रमाण ऐन, २०३१ को दफा ३ र २७ तथा दफा ५४ को प्रतिबन्धात्मक वाक्यांश एवं भूमिसम्बन्धी ऐन, २०२१ को दफा ८(१) (ख) तथा दफा ८(२), दफा ९ को (६) तथा दफा ११ को कानूनी व्याख्याको गम्भीर त्रुटि हुनुको साथै सर्वोच्च अदालतबाट प्रतिपादित नजिर सिद्धान्तसमेतको विपरीत भएकोमा सोतर्फ विचार नगरी पुनरावेदन अदालत पाटनले भूमि सुधार कार्यालयको निर्णय सदर गर्ने गरेको फैसला बदर गरी न्याय इन्साफ गर्नको लागि न्याय प्रशासन ऐन, २०७३ को दफा १२ को उपदफा १ को खण्ड (क) र (ख) को आधारमा निस्सा दिलाई तत्कालीन पुनरावेदन अदालत पाटनलको फैसला बदर गरिपाउँ भन्नेसमेत बेहोराको निवेदक/वादी भिमसेन पोखरेलले यस अदालतमा दायर गरेको निवेदनपत्र ।\nयसमा रामजीप्रसाद धितालको आमा वेदकुमारी मोही भएको कि.नं.१५ को क्षेत्रफल १०-०-०-० भएको जग्गा रामजीप्रसाद धितालले २०३६ सालमा मोहन विक्रमबाट राजीनामा गरी लिएको जग्गासमेत मोहीको हदबन्दीमा गणना गर्नुपर्नेमा सो नगरी निज रामजीप्रसाद धितालको नाउँमा भएको मोहियानी हकको जग्गा मात्र गणना गरी मोहीको हदबन्दी कायम गरेको भूमिसुधार कार्यालय काठमाडौंको निर्णय सदर गर्ने गरेको तत्कालीन पुनरावेदन अदालत पाटनको फैसलामा भूमिसम्बन्धी ऐन, २०२१ को दफा ८ को कानूनी त्रुटि देखिन आएकोले न्याय प्रशासन ऐन, २०७३ को दफा १२(१) को खण्ड (क) बमोजिम मुद्दा दोहोर्‍याई हेर्न अनुमति प्रदान गरिदिएको छ नियमानुसार गर्नुहोला भन्ने बेहोराको यस अदालतबाट मिति २०७४।१०।०२ मा भएको आदेश ।\nप्रस्तुत विषयमा उजुर गर्दाको बखत कायम रहेको जग्गाको सम्बन्धमा मात्र हदबन्दीका कुरा लाग्ने हो । भूमिसम्बन्धी ऐन, २०२१ को दफा ८(१) ले मोहीले राख्न पाउने जग्गाको हद तोकेको र ८(२) ले जग्गाधनी र मोहीसमेतको हैसियतमा सोहीबमोजिमको क्षेत्रफल १०-०-०-० जग्गा कमाउन पाउने भन्ने प्रावधान रहेको पाइन्छ । उक्त ऐनमा चौथो पटक भएको संसोधनबाट द्वैध स्वामित्व अर्थात् जग्गाधनी र मोहीको हक बराबर कायम रहने र उक्त मोही लागेको जग्गा नरम, करम मिलाई जग्गाधनी र मोहीसमेतको तर्फबाट बाँडफाँट लगत कट्टा गराई आधा भाग जग्गा एकलौटी जोतकमोतसमेत एक पक्षले लिन पाउने र त्यस्तो जग्गा मोहीको हकदारमा पैतृक सम्पत्तिसरह अंशबन्डा गरी लिन पाउने व्यवस्था रहेको पाइन्छ । निवेदकले मेरो कमजोरीको फाइदा उठाउने दूषित मनसायले मेरा पति रामजीप्रसाद मोही भएको भिमढुङ्गा वडा नं. ७(क) कि.नं. १६३ को जग्गा साबिक जग्गाधनी डेरा कुमारी पोखरेलबाट मिति २०६१।०४।१८ मा खरिद गरी ल्याएपछि मलाई विभिन्न मुद्दा लगाई आएको अवस्था छ । २०२१।०२२ सालको नापीमा उमेर पुगेर जग्गा नाप जाँच गराएको कानूनबमोजिमको सक्षम मोहीलाई नाबालकको संज्ञा दिने, एक पटक भूमिसुधार कार्यालयबाट हदबन्दीमा छानबिन भई किनारा लागी अदालतबाट समेत भूमिसुधार कार्यालयको निर्णय सदर भइरहेको अवस्थामा यिनै उजुरवाला वादी र म प्रतिवादी भएको भूमिसुधार कार्यालयको मिति २०६४।११।२० को मोही (हदबन्दी) लगत कट्टा र नामसारी मुद्दामा पुनरावेदन अदालत र सर्वोच्च अदालतबाट सुरू सदर भएको अवस्थामा पुन: त्यसै विषयमा हदबन्दीमा उजुर गरी पटकपटक अदालतमा उभ्याइरहने कार्यले म विपक्षी अन्यायमा परेको छु । हाल मेरो नाममा यिनै विपक्षी उजुरवाला जग्गाधनी र म मोही भएको का.जि. भिमढुङ्गा वडा नं. ७(क) कि.नं. १६३ को क्षेत्रफल २-५-०-० वडा नं. १(ख) कि.नं. ५१ को क्षेत्रफल १-२-०-० र डाँडापौवा वडा नं.१(क) कि.नं. १५६ को क्षेत्रफल ०-४-२-० को घर मात्र छ भने मेरो छोराहरू र मसमेत ६ जनाको परिवार त्यसैमा आश्रित छौं । कि.नं. ५१ को जग्गा स्व. पति रामजीप्रसादकै नाममा जोत कायम छ । मोही नामसारीसमेत भएको\nछैन । अतः मेरो सबुद प्रमाणसमेतको उचित मूल्याङ्कन गरी सुरू भूमिसुधार कार्यालयको फैसलालाई सदर गर्ने गरी भएको पुनरावेदन अदालत पाटनको मिति २०७२।११।१७ को फैसला यथावत् सदर कायम गरिपाउँ भन्नेसमेत बेहोराको विपक्षी सावित्री धितालले यस अदालतमा पेस गरेको लिखित प्रतिवाद ।\nठहर खण्ड\nनियमबमोजिम दैनिक पेसी सूचीमा चढी निर्णयार्थ इजलाससमक्ष पेस हुन आएको प्रस्तुत मुद्दाको सम्पूर्ण कागजात अध्ययन गरी निम्नबमोजिमको बहससमेत सुनियो ।\nपुनरावेदक/वादी तर्फबाट उपस्थित विद्वान् वरिष्ठ अधिवक्ता श्री श्यामप्रसाद खरेल र विद्वान् अधिवक्ता श्री बच्चु सिंह खड्काले विपक्षीका पति एवम् सासू वेदकुमारी धिताल एकै परिवारका सदस्य रहेकोमा विवाद छैन । साथै विपक्षीका पति रामजीप्रसाद धितालको जन्म २०११ सालमा भएको हुँदा २०२१ सालको भूमिसम्बन्धी ऐन, २०२१ आउँदा निज नाबालक रहेकोले छुट्टै व्यक्तिसरह मोहीको रूपमा जग्गा कमाउन नपाउने अवस्था रहेकोमा सो तथ्यलाई नजरअन्दाज गरी रामजीप्रसाद धिताललाई साबालक मानी दुवैजना नै मोहीको रूपमा जग्गा कमाउन पाउने भनी ऐनको भावनाविपरीत १०/१० रोपनी जग्गा राख्न पाउने ठहर्‍याई भूमिसुधार कार्यालयको निर्णयलाई सदर गर्ने गरी गरेको तत्कालीन पुनरावेदन अदालत पाटनको फैसला न्यायको रोहमा बदरभागी भएकोले बदर गरिपाउँ भनी गर्नुभएको बहससमेत सुनियो ।\nयसैगरी विपक्षी सावित्री धितालको तर्फबाट उपस्थित विद्वान् अधिवक्ता श्री लक्ष्मणप्रसाद आचार्यले भूमिसम्बन्धी ऐन, २०२१ को दफा ८(१) ले मोहीले राख्न पाउने जग्गाको हद तोकेको र ८(२) ले जग्गाधनी र मोहीसमेतको हैसियतमा सोहीबमोजिमको क्षेत्रफल १०-०-०-० जग्गा कमाउन पाउने भन्ने प्रावधान रहेको पाइन्छ । २०२१।०२२ सालको नापीमा उमेर पुगेर जग्गा नाप जाँच गराएको कानूनबमोजिमको सक्षम मोहीलाई नाबालकको संज्ञा दिएर एउटै विषयमा पटकपटक उजुर गर्ने कार्य न्याय र कानूनको मान्य सिद्धान्तविपरीत रहेको छ । कानूनबमोजिमको सक्षम व्यक्तिले छुट्टै हैसियतमा कानूनी व्यवस्थाअनुसार मोहीको रूपमा जग्गा कमाउन पाउने नै हुन्छ । त्यसैले पुनरावेदकले बदनियतसाथ दर्ता गर्नुभएको प्रस्तुत मुद्दा खारेजभागी छ । अतः भूमिसुधार कार्यालयको निर्णयलाई सदर गर्ने गरी भएको तत्कालीन पुनरावेदन अदालत पाटनको फैसला सदर कायम गरिपाउँ भनी गर्नुभएको भएको बहससमेत सुनियो ।\nयसमा पुनरावेदक वादीले विपक्षीका सासू र नाबालक रामजीप्रसाद धिताल एकै परिवारका भएकोले अधिकतम १० रोपनीभन्दा बढी मोहियानी जग्गा रहे भएको हुँदा भूमिसम्बन्धी ऐन, २०२१ को दफा ८ र ११ बमोजिम हदभन्दा बढी क्षेत्रफल ९-०-०-० जग्गा जफत गरी बिक्री वितरण गरिपाउँ भन्ने निवेदन मागदाबी रहेकोमा पति रामजीप्रसाद जोताहा भएको काठमाडौं भिमढुङ्गा वडा नं. ६ग कि.नं. ३०, ३१ र ३२ मध्ये मेरो नाममा जोत नामसारी भई म मोही र जग्गाधनीहरूबिच बाँडफाँट लगत कट्टा भई कि.नं.३० को पूरै र कि.नं ३१ को क्षेत्रफल ०-१०-०-० जग्गा जग्गाधनीबाट मोही भाग पाई हाल उक्त कित्ता जग्गाको क्षेत्रफल २-१४-०-० को जग्गाको जग्गाधनी कायम छ । काठमाडौं जिल्ला डाँडापौवा वडा नं. १क कि.नं. १ को क्षेत्रफल १-०-२-० पतिले नै खरिद गरी लिएको जग्गा हो । मेरो नाममा कि.नं.३१३ को ०-७-३-० जग्गा ऐ.ऐ. २ख कि.नं. ५१ को १-१४-२-० जग्गा दर्ता बाँकी भई पतिको नाममा नै जोत कायम रहेको अवस्था छ । हाल मेरो नाममा दर्ता कायम रहेको जग्गाहरू भिमढुङ्गा गा.वि.स. वडा नं. ६ग कि.नं. ३० को २-४-०-० कि.नं. २३७ को ०-१-०-० डाँडापौवा गा.वि.स. वडा नं. १क कि.नं ३१३ को ०-७-३-० समेत गरी क्षेत्रफल ३-५-३-० र मेरो नाममा जोत कायम रहेको विपक्षी उजुरकर्ता जग्गाधनी भएको काठमाडौं जिल्ला भिमढुङ्गा गा.वि.स. वडा नं. ७क कि.नं. १६३ को क्षेत्रफल २-५-०-० र पति रामजी धिताल जोताहा भएको दर्ता बाँकी रामकोट गा.वि.स. वडा नं. २ख कि.नं. ५१ को १-१४-२-० समेत जग्गा मात्र हुँदा हदबन्दीभित्र पर्दैन भन्ने बेहोराको प्रतिवादी सावित्री धितालको लिखित प्रतिवाद रहेको देखिन्छ ।\nप्रतिवादीले मोही हैसियतले कमाउन पाउने जग्गा हदभित्रै रहेको देखिँदा हदभन्दा माथिको अन्य कित्ता जग्गाहरू हदबन्दी बाहिरको कायम गरी बिक्री वितरण गरिपाउँ भन्ने वादीको पुनरावदेन जिकिरसँग सहमत हुन सकिएन । कि.नं. ५१ को १-१४-२-० जग्गामध्ये हदभन्दा बढी भएको ०-१२-० जग्गा भूमिसम्बन्धी ऐन, २०२१ को दफा ८ र १२ तथा भूमिसम्बन्धी नियमहरू, २०२१ को नियम १४ बमोजिम प्राप्त हुने ठहर गरी सुरू भूमिसुधार कार्यालय काठमाडौंबाट भएको फैसला सदर गर्ने गरी पुनरावेदन अदालत पाटनबाट भएको फैसलाउपर वादी/पुनरावेदक भिमसेन पोखरेलको यस अदालतमा मुद्दा दोहोर्‍याई हेरिपाउँ भन्ने निवेदन परी सोमा निस्सा प्रदान भई पेस हुन आएको देखिन्छ ।\nविद्वान् अधिवक्ताहरूको उपर्युक्त बहस जिकिर सुनी समग्र मिसिलसमेत अध्ययन गरी इन्साफतर्फ विचार गर्दा निम्न प्रश्नहरूमा निर्णय दिनुपर्ने देखियो:-\n(क) विपक्षी सावित्री धितालका पति रामजीप्रसाद धिताल मोहीका रूपमा जग्गा कमाउनको लागि कानूनबमोजिम सक्षम व्यक्ति थिए वा थिएनन् ?\n(ख) विपक्षीसँग हदभन्दा बढी जग्गा छ वा छैन् ?\n(ग) पुनरावेदन अदालत पाटनको फैसला मिलेको छ वा छैन ? पुनरावेदक वादीको पुनरावेदन जिकिर पुग्न सक्छ वा सक्दैन ?\n\n२. पहिलो प्रश्नतर्फ विचार गर्दा, प्रस्तुत मुद्दामा विपक्षीका पति रामजीप्रसाद धितालको उमेरको विवाद उठेको देखिन्छ । पुनरावेदक भिमसेन पोखरेलले भूमिसम्बन्धी ऐन, २०२१ आउँदा रामजीप्रसाद धितालको उमेर १६ वर्षभन्दा कम भई छुट्टै सक्षम व्यक्तिको रूपमा जग्गा कमाउन नसक्ने भनी दाबी लिए तापनि मिसिल संलग्न रामजीप्रसाद धितालको निर्वाचन आयोगको मतदाता परिचयपत्र र शिक्षा मन्त्रालय शिक्षा विभाग, प्रौढ शिक्षा उपशाखाबाट प्राप्त प्रौढ शिक्षाको प्रमाण पत्र हेर्दा निजको जन्म मिति २००१।१०।१५ भनी स्पष्ट उल्लेख भएको देखिन्छ । यसैगरी मिसिल संलग्न रहेको जिल्ला प्रशासन कार्यालय काठमाडौंको मिति २०६९।०८।०८ को च.नं.१२०६, प.स: ०६९/७० को पत्रबाट समेत विपक्षीका पति रामजीप्रसाद धितालको जन्म २००१ साल माघ १५ (२००१।१०।१५) गते भएको भनी प्रमाणित भई आएको देखिन्छ । यो विषय यस्तो हो वा होइन भनी जिकिर लिने व्यक्तिले सो कुराको पुष्टि गर्नुपर्ने हुन्छ तर प्रस्तुत मुद्दामा रामजीप्रसाद धितालको जन्म मिति सम्बन्धमा पेस भएका कागज प्रमाणहरूलाई अन्यथा भनी वस्तुनिष्ठ प्रमाण पुनरावेदकले गुजार्न सकेको देखिँदैन । बिनाप्रमाण मौखिक रूपमा वा साधिकार निकायबाट प्रमाणित नगरी यो यस्तो हो वा होइन भनी भनेको आधारमा मात्र त्यस्तो जानकारीलाई प्रमाणको रूपमा ग्राह्ययोग्य मान्न मिल्दैन । तसर्थ, मिसिल संलग्न प्रमाण कागज र नागरिकता जारी गर्ने स्वयं जिल्ला प्रशासन कार्यालयबाट निजको उमेरको बेहोरा यस्तो वा यति हो भनी प्रमाणित भएको साथै नापीका बखत अर्थात् २०२१ सालमा रामजीप्रसाद धिताल साबालक अर्थात् १६ वर्ष उमेरभन्दा बढी भइसकेको भनी निजले समेत मोहीको हैसियतले जग्गा कमाउन सक्ने उमेर भएकै पुष्टि हुन आउँछ ।\n३. विपक्षी सावित्री धितालका पति रामजीप्रसाद धिताल र वेदकुमारी धिताल आमा छोराको नाताभित्रका व्यक्ति रहेकोमा विवाद देखिएन । सोही बेहोरालाई पुनरावेदकले आफ्नो पुनरावेदनपत्रको निवेदनमा र विपक्षी सावित्री धितालले लिखित प्रतिवादमा समेत स्वीकार गरेको देखिन्छ । यसरी एउटै घरभित्र बस्ने आमाछोराबिच छुट्टाछुट्टै मोही हक रहने नरहने भन्ने सन्दर्भमा विचार गर्दा भूमिसम्बन्धी ऐन, २०२१ को दफा २(ग) मा \"कुनै व्यक्तिका सम्बन्धमा “परिवार” भन्नाले सो व्यक्ति र निजको देहायको अवस्थाका नातेदारलाई सम्झनुपर्छ:\n१) अंश छुट्टिएको वा नछुट्टिएको जे भए तापनि पति वा पत्नी,\n२) बाबु वा आमा जीवित छउञ्जेल अंश छुट्टिएको वा नछुट्टिएको जे भए तापनि १६ वर्ष उमेर नपुगेको छोरा, छोरी\" भन्ने कानूनी व्यवस्था रहेको पाइन्छ । उक्त कानूनी व्यवस्थालाई हेर्दा कुनै व्यक्ति १६ वर्ष उमेर पुगेको भएमा एउटै परिवारको रूपमा नभई फरक परिवारको कानूनी हैसियतमा रहेको भनी बुझ्नुपर्ने हुन्छ । यसरी कानूनबमोजिमको उमेर हद पुगेको वा सोभन्दा बढी उमेर भएको व्यक्ति परिवारका अरू सदस्यहरूसँगै एउटै परिवारमा बसे पनि मोहीको हैसियतले जग्गा कमाउने सन्दर्भमा उसको कानूनी हैसियत अलग परिवारको रूपमा रहन सक्ने भनी कानूनले व्यवस्था गरेको देखिन्छ । यस्तो कानूनी व्यवस्थाबमोजिम त्यस्तो व्यक्तिले छुट्टै वा अलग व्यक्तिको रूपमा जग्गा कमाउन सक्ने भन्ने हुन्छ । प्रस्तुत मुद्दामा पनि विपक्षी सावित्री धितालका पति रामजीप्रसाद धिताल भूमिसम्बन्धी ऐन, २०२१ आउँदा नै १६ वर्ष पुगेको व्यक्ति भएको हुँदा निजले समेत आफ्नो नाममा मोहीको रूपमा जग्गा कमाउन सक्षम व्यक्ति नै रहेको देखिन्छ ।\n४. अब दोस्रो प्रश्नतर्फ विचार गर्दा, भूमिसम्बन्धी ऐन, २०२१ को दफा ८ मा \"कुनै व्यक्ति वा निजको परिवारले मोहीको हैसियतले काठमाडौं उपत्यकामा १० रोपनी जग्गा कमाउन पाउने\" भन्ने कानूनी व्यवस्था रहेको पाइन्छ । प्रस्तुत मुद्दामा यी प्रतिवादीकी सासू वेदकुमारी धितालले कि.नं.१५ को क्षेत्रफल १०-०-०-० र कि.नं.१४ को क्षेत्रफल ०-९-०-० गरी जम्मा क्षेत्रफल १०-९-०-० जग्गा मोहीको हैसियतले कमाएकोमा उल्लिखित कानूनी व्यवस्थाअनुसार १० रोपनीभन्दा बढी जग्गा रहेको भनी साबिकदेखि नै यी मोहीले कि.नं. १४ बाट क्षेत्रफल ०-९-०-० जग्गा जोत कमोद नगरेको भनी मिति २०६६।०८।०५ मा मोहीको लगत कट्टा भएको देखिँदा निजका नाममा हदभन्दा बढी जग्गा राखी जोत कमोद गरेको भनी पुनरावेदकले लिएको जिकिर मनासिब देखिएन ।\n५. त्यस्तै विपक्षी सावित्री धितालका पति रामजीप्रसाद धितालले कि.नं. ३० को क्षेत्रफल २-४-०-०, कि.नं. ३१ को क्षेत्रफल २-०-०-०, कि.नं. ३२ को क्षेत्रफल १-४-०-०, कि.नं. ५१ को क्षेत्रफल १-१४-२-०, कि.नं. १ को क्षेत्रफल १-०-२-० र कि.नं.१६३ को क्षेत्रफल २-५-०-० जग्गा मोहीको हैसियतले कमाएको देखिन्छ । उल्लिखित कित्ता जग्गाहरूको कुल क्षेत्रफल १०-१२-०-० हुन आई भूमिसम्बन्धी ऐन, २०२१ को दफा ८ को व्यवस्थाअनुसार निजका नाममा रहेको जग्गामध्ये हदभन्दा बढी ०-१२-०-० जग्गा कमाएको देखिन्छ । यसरी हदभन्दा बढी भएको जग्गामध्ये कुन जग्गा छाड्ने रोज्ने विषयमा भूमिसुधार कार्यालयबाट आदेश हुनुअगावै विपक्षी सावित्री धिताल स्वयम् कार्यालयमा आई डाँडापौवा गा.वि.स. वडा नं. १ ख कि.नं. ५१ को १-१४-२-० मध्येबाट पति रामजीप्रसादले जोत कमोद गरी कमाएको दर्ता बाँकी जग्गाबाट ०-१२-०-० जग्गा नेपाल सरकारले प्राप्त गरे हुन्छ भनी निवेदन दिई मन्जुरी र सनाखतसमेत गरेको मिसिल संलग्न कागजातबाट देखिन्छ । यसरी बढी भएको जग्गा क्षेत्रफल ०-१२-०-० मा आफ्नो हक छोडी कानूनबमोजिमको हदभित्र रहने क्षेत्रफल मात्र जग्गा जोत कमोद गरेको देखिन्छ । उक्त हदभित्र रहने जग्गामध्येको कि.नं.१६३ को २-५-०-० जग्गा हदभन्दा बढी भएकाले मोही लगत कट्टा गरिपाउँ भनी यिनै पुनरावेदक भिमसेन पोखरेलले दिएको निवेदनमा वादी दाबीबमोजिम हदबन्दी नलाग्ने र नामसारी हुने गरी मिति २०६४।११।२० मा भूमिसुधार कार्यालय काठमाडौंबाट फैसला भएको र सो फैसलाउपर वादी भिमसेन पोखरेलको पुनरावेदन परी भूमिसुधार कार्यालयको फैसला सदर हुने गरी पुनरावेदन अदालत पाटनबाट मिति २०६५।०३।१२ मा फैसला भई (२०६४ दे.पु.नं. ३०४६) अन्तिम भई बसेको देखिँदा विपक्षीका पति रामजीप्रसाद धितालले हदभन्दा बढी जग्गा मोहीको रूपमा कमाएको भन्ने देखिँदैन ।\n६. प्रस्तुत मुद्दाका विपक्षी सावित्री धितालका सासू वेदकुमारी धिताल, पति रामजीप्रसाद धिताल र यी विपक्षी सावित्री धितालबिच नातामा विवाद रहेको देखिँदैन । सो बेहोरालाई पुनरावेदक तथा विपक्षीबाट अन्यथा हो भनी लेखाएको मिसिल सामेल रहेका कागज प्रमाणबाट देखिँदैन । विपक्षीका सासू वेदकुमारी धितालको २०४७ सालमा र पति रामजीप्रसाद धितालको २०५७ सालमा मृत्यु भएको देखिन्छ । प्रस्तुत मुद्दाका विवादित जग्गाका मोहीहरू वेदकुमारी धिताल र रामजीप्रसाद धिताल रहेका भन्ने मिसिल सामेल कागजबाट देखिन्छ । विपक्षी सावित्री धिताल स्वयम् मोही रहेको देखिँदैन । एउटै परिवारभित्रका अंशियारहरूबिच मोहीको जग्गा अंश स्वरूप बाँडफाँट गर्न मिल्ने नै हुन्छ । आफ्नो पति वा बाबु आमाको नाममा रहेको सम्पत्तिलाई पैतृक सम्पत्ति मानी त्यस्तो सम्पत्ति स्वास्नी, छोरा, छोरी वा कानूनबमोजिमका अन्य अंशियारहरूबिच बन्डा गरी खान पाउने हक हुन्छ । सोही कानूनी हकअनुसार यी विपक्षी सावित्री धितालले आफ्नो सासू र पति रामजीप्रसाद धितालको मृत्युपछि निजले कमाई आएको जग्गा आफ्नो नाममा नामसारी गरी आफूले भोगचलन गर्दै आएको देखिन्छ । सासू वेदकुमारीको मृत्युपछि बुहारी सावित्री धितालले अपुताली स्वरूप प्राप्त गरेको जग्गा र पतिको मृत्युपछि निजका हकदारको रूपमा प्राप्त गरेको जग्गाको विषयलाई लिएर लामो समयपश्चात् २०७० सालमा यी वादी भिमसेन पोखरेलले हदबन्दीको कुरा उठाई अदालतमा प्रवेश गरेको देखिन्छ । मोहीको हदको विषय जुन व्यक्तिले मोहीको रूपमा जग्गा कमाएको छ, उही व्यक्तिको जीवनकालमा गणना गरिनु उचित र मनासिब हुन्छ । मोहीको रूपमा जोतकमोद गरी कमाएको जग्गा नरमकरम मिलाई जग्गाधनीसँग नियम कानूनबमोजिम बाँडफाँट गरी आफ्नो नाममा मोही नामसारी गरी लिएपछि वास्तविक मोहीको मृत्युपश्चात् उक्त जग्गा निजका अर्को पुस्ताका हकदार अंशियारहरूमा नामसारी भइसकेपछि सोही विषयलाई उठाई विवाद अदालतमा ल्याउनु न्यायपूर्ण हुँदैन । मोहीको हैसियतले कमाइ प्राप्त गरेको जग्गा मोहीको मृत्युपश्चात् निजको हकवालामा अंशबापत गइसकेपछि उक्त जग्गाको र जग्गावालाको हैसियत परिवर्तन भएको मान्नुपर्ने हुन्छ । मोही पनि निश्चित समयमा जग्गावाला हुन सक्दछ । मोहीको हैसियतले राख्न पाउने जग्गा हद र जग्गाधनीले राख्न पाउने हदको सीमा कानूनले तोकेकोले कानूनबमोजिम नै हुने देखिन्छ । प्रस्तुत मुद्दामा विवादित जग्गाका वास्तविक मोही वेदकुमारी धिताल र अर्का मोही रामजीप्रसाद धितालले हदभित्रको जग्गा मात्र जोतकमोद गरी हदभन्दा बाहिर पर्ने जग्गाको हक छाड्ने भनी सावित्री धिताल स्वयम्‌ले मिति २०६९।११।०२ मा दिएको निवेदनबमोजिम भूमिसुधार कार्यालयबाट मिति २०६९।११।११ मा निर्णयसमेत भएको देखिँदा प्रस्तुत मोहीको विषय त्यतिबेला नै टुङ्गिइसकेको मान्नुपर्ने हुन्छ । कानूनबमोजिम वास्तविक मोहीहरू वेदकुमारी धिताल र रामजीप्रसाद धितालको मृत्युपछि निजका नातेदार वा हकवालाको रूपमा यी विपक्षी सावित्री धितालले उक्त कित्ता जग्गाहरू आफ्ना नाममा नामसारी गरी लिई भोगचलन गर्न पाउने नै हुँदा अहिले आएर पहिले नै टुङ्गिइसकेको विषयलाई पुन: उठाई विपक्षी सावित्री धितालको नाममा हदभन्दा बढी जग्गा रहेकोले हदभन्दा बढी रहेको जग्गा सार्वजनिक कायम गरिपाउँ भनी पुनरावेदकले लिएको जिकिर तथा निजका तर्फबाट बहस गर्नुभएको विद्वान् अधिवक्ताहरूको बहस जिकिर तथा यसै अदालतमा दिइएको अनुमतिको आधारसँग सहमत हुन सकिएन ।\n७. अब पुनरावेदन अदालत पाटनको फैसला मिले नमिलेको सन्दर्भमा विचार गर्दा मोही रामजीप्रसाद धितालको उमेर २००१।१०।१५ भएको प्रमाणका आधारमा मोहीको रूपमा जग्गा जोत कमोद गर्न सक्षम भएको, कि.नं.१६३ को २-५-०-० जग्गा हदभन्दा बढी भएकाले मोही लगत कट्टा गरिपाउँ भनी यिनै पुनरावेदक वादीले दिएको निवेदनमा वादी दाबीबमोजिम हदबन्दी नलाग्ने र नामसारी हुने गरी मिति २०६४।११।२० मा भूमिसुधार कार्यालय काठमाडौंबाट भएको फैसला पुनरावेदन अदालत पाटनबाट मिति २०६५।०३।१२ मा सदर भई अन्तिम भई बसेको साथै वास्तविक मोहीहरूले आफूले कमाइरहेको जग्गाबाट मोहीको हदभन्दा बढी रहेको जग्गा आफैँ निवेदन दिई हक छाडिसकेकोसमेतका आधारहरू लिई भूमिसुधार कार्यालय काठमाडौंले मिति २०६९।११।११ मा गरेको निर्णयलाई सदर गर्ने गरी पुनरावेदन अदालत पाटनको मिति २०७२।११।१७ को फैसला मिलेको देखिँदा सदर हुने ठहर्छ । पुनरावेदक भिमसेन पोखरेलको पुनरावेदन जिकिर पुग्न सक्दैन । प्रस्तुत मुद्दाको दायरीको लगत कट्टा गरी मिसिल नियमानुसार अभिलेख शाखामा बुझाइदिनू ।\n\nउक्त रायमा म सहमत छु ।\nप्र.न्या. चोलेन्द्र शम्शेर ज.ब.रा.\n\nइजलास अधिकृत:- सुमन पाण्डे / सदिक्षा नेपाल\nइति संवत् २०७८ साल वैशाख १२ गते रोज १ शुभम् ।\n"
}